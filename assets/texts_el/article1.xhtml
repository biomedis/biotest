<?xml version="1.0" encoding="UTF-8"?>
<!DOCTYPE html
        PUBLIC "-//W3C//DTD XHTML 1.0 Transitional//EN"
        "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
    <title>Σύστημα ρύθμισης καρδιακού ρυθμού</title>
</head>
<body>
<p>Το ρυθμιστικό σύστημα του οργανισμού συνιστά έναν ασταμάτητο μηχανισμό, που παρακολουθεί όλα τα όργανα και συστήματα, καθώς και τη
σύνδεση και τη μεταξύ τους ισορροπία. Η λειτουργία του ρυθμιστικού συστήματος εξαρτάται από την κατάσταση, στην οποία βρίσκεται ο οργανισμός.
Μπορούμε να ξεχωρίσουμε τρία επίπεδα λειτουργίας του ρυθμιστικού συστήματος:
</p>
 <ul>
<li>Επίπεδο ελέγχου</li>
<li>Επίπεδο ρύθμισης</li>
<li>Επίπεδο διαχείρισης</li>
</ul>
<p>Όταν το ρυθμιστικό σύστημα λειτουργεί κανονικά, χωρίς να επιβαρύνεται με ιδιαίτερο φόρτο, ο ρυθμιστικός μηχανισμός εκτελεί λειτουργίες ελέγχου, δηλαδή
λαμβάνει πληροφορίες σχετικά με την κατάσταση του ρυθμιζόμενου συστήματος και δεν επεμβαίνει στη λειτουργία του (επίπεδο ελέγχου). Αν υπάρξει επιπλέον φόρτος, δηλαδή,
αν το ρυθμιστικό σύστημα χρειαστεί επιπλέον ενέργεια για την εκτέλεση της λειτουργίας του, τότε ο ρυθμιστικός μηχανισμός μεταβαίνει σε άλλο τρόπο λειτουργίας
(επίπεδο ρύθμισης) και επεμβαίνει στη λειτουργία του συστήματος, διορθώνοντας και βοηθώντας το σύστημα να εκτελέσει τις λειτουργίες του.
Στην περίπτωση αυτή, μέσω των ορμονικών και νευρικών καναλιών, αποστέλλονται σήματα στο σύστημα ελέγχου, για να εξασφαλίσει τα απαραίτητα
πρόσθετα αποθέματα ενέργειας. Σε περίπτωση ανεπάρκειας των αποθεμάτων ενέργειας του ρυθμιστικού συστήματος για την επίτευξη του επιθυμητού
αποτελέσματος, ο μηχανισμός ρύθμισης μπαίνει σε επίπεδο διαχείρισης. Στην περίπτωση αυτή, ο ρυθμιστικός μηχανισμός αναγκάζεται να χρησιμοποιήσει ενεργειακά
αποθέματα άλλων συστημάτων.

 </p>
 <p> Έτσι, ανάλογα με την ένταση της λειτουργίας του ρυθμιστικού μηχανισμού, μπορούμε να ελέγξουμε τα αποθέματα ενέργειας και τη συνολική ικανότητα
 του οργανισμού να προσαρμόζεται σε παθολογικές καταστάσεις. Μπορούμε να ξεχωρίσουμε τρεις μηχανισμούς ρύθμισης του καρδιακού ρυθμού σε κάθε επίπεδο:
 </p>
<p><strong>Ο συμπαθητικός μηχανισμός</strong> του αυτόνομου νευρικού συστήματος είναι υπεύθυνος για την κινητοποίηση των ίδιων ενεργειακών πόρων του οργανισμού.</p>
<p><strong>Ο παρασυμπαθητικός μηχανισμός</strong> του αυτόνομου νευρικού συστήματος είναι υπεύθυνος για την διατήρηση και τη συσσώρευση της ενέργειας στον οργανισμό.</p>
<p>Επίσης στη διαδικασία ρύθμισης συμμετέχει άλλος ένας μηχανισμός,<strong> ο ορμονικός μηχανισμός</strong>, που λειτουργεί με τη χρήση των κατάλληλων
ορμονών. Στο ανθρώπινο σώμα το ορμονικό σύστημα υπόκειται στον έλεγχο του νευρικού συστήματος και μαζί αποτελούν το νευροχημικό μηχανισμό ρύθμισης.
</p>

<p>Το αυτόνομο νευρικό σύστημα ρύθμισης πραγματοποιεί ταχείες διαδικασίες ρύθμισης. Αντίθετα το ορμονικό πραγματοποιεί αργές διαδικασίες ρύθμισης. Ο καρδιακός
ρυθμός τροποποιείται μέσω του συμπαθητικού και παρασυμπαθητικού τμήματος του αυτόνομου νευρικού συστήματος και είναι πολύ ευαίσθητος σε κάθε επιρροή του
στρες, του άγχους και στις αλλαγές του περιβάλλοντος.
</p>

</body>
</html>