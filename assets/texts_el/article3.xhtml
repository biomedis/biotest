<?xml version="1.0" encoding="UTF-8"?>
<!DOCTYPE html
        PUBLIC "-//W3C//DTD XHTML 1.0 Transitional//EN"
        "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head>
    <title>Στατιστικές μέθοδοι για την αξιολόγηση της μεταβλητότητας του καρδιακού ρυθμού</title>
</head>
<body>
<p>Με βάση τα δεδομένα των διαστημάτων R-R δημιουργείται ένα ιστόγραμμμα διανομής, δηλαδή ποιά χρονικά διαστήματα και πόσο συχνά εμφανίστηκαν κατά τη διάρκεια
της μέτρησης (συνήθως ομαδοποιούνται σε διαστήματα των 50 ms). Το ιστόγραμμα εμπεριέχει πάρα πολλές πληροφορίες. Ακόμη και οπτικά μπορούμε να εξάγουμε
πολλές πληροφορίες σχετικά με την κατάσταση του ρυθμιστικού συστήματος.
</p> 
<p style="text-align:center; padding:5px;"><img src="images/histogramm.png" /></p>
<p>Επικρατούσα τιμή (Мо), Πλάτος επικρατούσας τιμής (АМо), Εύρος διακύμανσης (MxDMn)</p>
<p><strong>Επικρατούσα τιμή</strong> (Мо) είναι η συχνότερα εμφανιζόμενη στη συγκεκριμένη μέτρηση ένδειξη διαστήματος καρδιακού ρυθμού. Φυσιολογικά αυτό
σημαίνει το συνηθέστερο επίπεδο λειτουργίας του καρδιαγγειακού συστήματος.<br/>
<strong>Πλάτος επικρατούσας τιμής</strong> (АМо) είναι ο αριθμός των καρδιακών διαστημάτων, που εμπίπτει στη συγκεκριμένη επικρατούσα τιμή (Mo) σε
ποσοστό επί του μεγέθους του δείματος. Ο δείκτης αυτός αντανακλά την σταθεροποιητική επίδραση του ρυθμιστικού συστήματος στον καρδιακό ρυθμό, η οποία
οφείλεται κυρίως στη λειτουργία του συμπαθητικού τμήματος του αυτόνομου κεντρικού συστήματος.<br/>
<strong>Εύρος διακύμανσης</strong> (MxDMn) είναι ο βαθμός μεταβλητότητας των τιμών σε συγκεκριμένο εύρος παλμών. Υπολογίζεται με βάση τη διαφορά μεταξύ
των ανώτατων και των κατώτατων τιμών των καρδιακών διαστημάτων. Γι'αυτό σε περίπτωση αριθμίας υπάρχει περιθώριο λάθους κατά τον υπολογισμό.
</p> 
<p>Σε αγχωτικές και παθολογικές καταστάσεις παρατηρούμε στο γράφημα χαράξεις με στενή βάση και οξεία κορυφή. Ασύμμετρα διαγράμματα εμφανίζονται σε περιπτώσεις
απόκλισης από τη φυσιολογική λειτουργία. Το διάγραμμα με πολλές κορυφές καταδεικνύει την πιθανή ύπαρξη αρρυθμίας ή κολπικής μαρμαρυγής. Ευρύ ιστόγραμμα με
μία κορυφή καταδεικνύει κατάσταση χαλαρότητας.
</p> 
<p>Με βάση τις παρεμέτρους του ιστογράμματος υπολογίζεται ο δείκτης της έντασης του ρυθμιστικού συστήματος κατά τον Bayevsky(IN, ИН = АМо /(2 * Mо* MxDMn).
</p> 

</body>
</html>